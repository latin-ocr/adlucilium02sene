THE EPISTLES OF SENECA

LXX.

SENECA chmo svo SALVTEM

l Post longum intervallum Pompeios tuos vidi. In
conspectum adulescentiae meae reductus sum. Quic-
quid illic iuvenis feceram, videbar mihi facere adhuc

2 posse et paulo ante fecisse. Praenavigavimus, Lucili,

vitam et quemadmodum in mari, ut ait Vergilius
noster,

Terraeque urbesque recedunt,

sic in hoc cursu rapidissimi temporis primum pueritiam
abscondimus, deinde adulescentiam, deinde quidquid
est illud inter iuvenem et senem medium, in utriusque
confinio positum, deinde ipsius senectutis optimos
annos. Novissime incipit ostendi publicus finis

3 generis humani. Scopulum esse illum putamus
dementissimi ; portus est, aliquando petendus, num-
quam recusandus, in quem si quis intra primos annos
delatus est, non magis queri debet quam qui cito
navigavit. Alium enim, ut scis, venti segnes ludunt
ac detinent et tranquillitatis lentissimae taedio lassant,
alium pertinax flatus celerrime perfert.

4 Idem evenire nobis puta3 alios vita velocissime
adduxit, quo veniendum erat etiam cunctantibus,
alios maceravit et coxit. Quae, ut scis, non semper

‘¹ Probably the birthplace of Lucilius:
ὓ Aeneid, iii. 72.

56

