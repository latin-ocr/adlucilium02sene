THE EPISTLES OF SENECA

sordidioribus ministris dedit.’' Immo non aliis ex-
cogitata ista sunt quam quibus hodieque curantur.
Quaedam nostra demum prodisse1 memoria scimus,
ut speculariorum usum perlucente testa clarum
transmittentium lumen, ut suspensuras balneorum
et inpressos parietibus tubos, per quos circumfunde-
retur calor, qui ima simul ac summa foveret aequaliter.
Quid loquar marmora, quibus templa, quibus domus
fulgent? Quid lapideas moles in rotundum ac leve
formatas, quibus porticus et capacia populorum tecta
suscipimus? Quid verborum notas, quibus quamvis
citata excipitur oratio et celeritatem linguae manus
sequitur? Vilissimorum mancipiorum ista commenta

26 sunt; sapientia altius sedet nec manus edocet, ani-
morum magistra est.

Vis scire, quid illa eruerit, quid effecerit? Non
decoros2 corporis motus nec varios per tubam ac
tibiam cantus, quibus exceptus spiritus aut in exitu
aut in transitu formatur in vocem. Non arma nec
muros nec bello3 utilia molitur, paci favet et genus

27 humanum ad concordiam vocat. Non est, inquam,
instrumentorum ad usus necessarios opifex. Quid
illi tam parvola adsignas? Artificem vides vitae.
Alias quidem artes sub dominio habet. Nam cui

1 prodisse later MSS. ; prodidisse BA.
2 decoros later MSS. ; dedecoros-BA.
3 bello Madvig; bella ΒΑ.

 

’“ Besides Iapis specularis (window—glass) the Romans
used alabaster, mica, and shells for this purpose.

ὁ Suetonius tells us that a certain Ennius. a grammarian
of the Augustan age, was the first to develop shorthand
on a scientific basis, and that Tiro, Cicero’s freedman. had
invented the process. He also mentions Seneca as the
most scientific and encyclopaedic authority on the subject.

414

