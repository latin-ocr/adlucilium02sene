THE EPISTLES OF SENECA

multa sua manu scripsit, quae committenda ne
ministris quidem suis iudicabat. Nullum Cosso aut
privatum secretum aut publicum elapsum est.

16 Itaque declamationes istas de medio removeamus:
“ Non est animus in sua potestate ebrietate devinctus
Quemadmodum musto dolia ipsa rumpuntur et omne,
quod in imo iacet, in summam partem vis caloris
eiectat; sic vino exaestuante, quicquid in imo iacet
abditum, effertur et prodit in medium. Onerati
mero quemadmodum non continent cibum vino
redundante, ita ne secretum quidem. Quod suum

17 alienumque est, pariter effundunt.'’ Sed quamvis
hoc soleat accidere, ita et illud solet, ut cum iis,
quos sciamus libentius bibere, de rebus necessariis
deliberemus. Falsum ergo est hoc, quod patrocinii
loco ponitur, ei qui soleat ebrius fieri, non dari
tacitum.

Quanto satius est aperte accusare ebrietatem et
vitia eius exponere, quae etiam tolerabilis homo
vitaverit, nedum perfectus ac sapiens, cui satis est
sitim extinguere, qui, etiam si quando hortata est
hilaritas aliena causa producta longius, tamen citra

18 ebrietatem resistit. Nam de illo videbimus, an
sapientis animus nimio vino turbetur et faciat ebriis
solita; interim, si hoc colligere vis virum bonum non
debere ebrium fieri, cur syllogismis agis? Die,
quam turpe sit plus sibi ingerere quam capiat et
stomachi sui non nosse mensuram, quam multa ebrii

268

