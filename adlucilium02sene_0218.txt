THE EPISTLES OF SENECA

et in se ruere, an hoc excelsum cacumen et conspi-
cuum per vasti maris spatia detrahat adsidua vis
ignium, nesci03 virtutem non flamma, non ruina in-
ferius adducet. Haec una maiestas deprimi nescit.
Nec proferri ultra nec referri potest. Sic huius,
ut caelestium, stata magnitudo est. Ad hanc nos
conemur educere.

11 Iam multum operis effecti est3 immo, si verum
fateri volo, non multum. Nec enim bonitas est
pessimis esse meliorem. Quis oculis glorietur, qui
suspicetur diem? Cui sol per caliginem splendet,
licet contentus interim sit effugisse tenebras, adhuc

12 11011 fruitur bono lucis. Tunc animus noster habebit,
quod gratuletur sibi, cum emissus his tenebris, in
quibus volutatur, non tenui visu clara prospexerit,
sed totum diem admiserit et redditus caelo suo fuerit,
cum receperit locum, quem occupavit sorte nascendi.
Sursum illum vocant initia sua. Erit autem illic
etiam antequam hac custodia exsolvatur, cum vitia
disiecerit purusque ac levis in cogitationes divinas
emicuerit.

13 Hoc nos agere, Lucili carissime, in hoc ire impetu
toto, licet pauci sciant, licet nemo, iuvat. Gloria

umbra virtutis est; etiam invitam 1 comitabitur. Sed

6 ¹ invitam Velz. ; invita VPb.
20

