THE EPISTLES OF SENECA

2 media regelatur aestate. Itaque maior pars 111 vesti-
mentis degitur. Ago gratias senectuti, quod me
lectulo adfixit. Quidni gratias illi hoc nomine agam?
Quicquid debebam nolle, non possum. Cum libellis
mihi plurimus sermo est. Si quando intervenerunt
epistulae tuae, tecum esse mihi videor et sic adficior
animo, tamquam tibi non rescribam, sed respondeam.
I taque et de hoc, quod quaeris, quasi conloquar tecum,
quale sit, una scrutabimur.

3 Quaeris, an omne bonum optabile sit. “ Si bonum
est,'' inquis, “ fortiter torqueri et magno animo uri et
patienter aegrotare, sequitur, ut ista optabilia sint.
Nihil autem video ex istis voto dignum. Neminem
certe adhuc scio eo nomine votum solvisse, quod
flagellis caesus esset aut podagra distortus aut eculeo

4 longior factus.'' Distingue, mi Lucili, ista, et
intelleges esse in iis aliquid optandum. Tormenta
abesse a me velim; sed si sustinenda fuerint, ut me
in illis fortiter, honeste, animose geram, optabo.
Quidni ego malim non incidere bellum? Sed si
inciderit, ut vulnera, ut famem et onmia, quae bellorum
necessitas adfert, generose feram, optabo. Non sum
tam demens, ut aegrotare cupiam; sed si aegrotandum
fuerit, ut nihil intemperanter, nihil effeminate faciam,
optabo. Ita non incommoda optabilia sunt, sed virtus,
qua perferuntur incommoda.

 

(ι Seneca had a delicate constitution (see Introduction).
In the Letters he speaks of suffering from asthma (liv.)‚
catarrh (lxxviii), and fever (civ.).

ὑ Cf. lxxv. 1 quali-5¹ sermo meus esset, si una sederemus aut
ambularemus.

36

