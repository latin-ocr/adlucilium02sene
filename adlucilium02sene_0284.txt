THE EPISTLES OF SENECA

utcumque tolerabile est, dum illi vis sua est; quid,
cum somno vitiatur et quae ebrietas fuit, cruditas
facta est?

22 Cogita, quas clades ediderit publica ebrietas ; haec
acerrimas gentes bellicosasque hostibus tradidit, haec
multorum annorum pertinaci1 bello defensa moenia
patefecit, haec contumacissimos et iugum recusantes
in alienum egit arbitrium, haec invictos acie mero

23 domuit. Alexandrum, cuius modo feci mentionem,
tot itinera, tot proelia, tot hiemes, per quas victa tem-
porum locorumque difficultate transierat, tot flumina
ex ignoto cadentia, tot maria tutum dimiserunt;
intemperantia bibendi et ille Herculaneus ac fatalis
scyphus condidit.

24 Quae gloria est capere multum? Cum penes te
palma fuerit et propinationes tuas strati somno ac
vomitantes recusaverint, cuin superstes toti convivio
fueris, cum omnes viceris virtute magnifica et nemo

25 vini tam capax fuerit, vinceris a dolio. M. Antonium,
magnum virum et ingenii nobilis, quae alia res per-
didit et in externos mores ac vitia non Romana
traiecit quam ebrietas nec minor vino Cleopatrae
amor? Haec illum res hostem rei publicae, haec

¹ pertinaci later MSS. ς pertinacia VPb,

 

α Lipsius quotes Athenaeus as saying that Boeotian silyer
ὶῖἕέωἳὲε Ἐῖἕξιςῗέἰῖῃῖιῗζῗη 5‘353353112553351 ἔιῗῖνεῗὲῗῖῗὶῗῖῗ
viii. 278, declared that the name was derived from the large
wooden bowl brought by Hercules to Italy and used for
sacrificial purposes.

272

