THE EPISTLES OF SENECA

6 Quantum temptaveris. Quid expectas? Nulli sapere
casu obtigit. Pecunia veniet ultro, honor offeretur,
gratia ac dignitas fortasse ingerentur tibi3 virtus in
te non incidet. Ne levi quidem opera aut parvo
labore cognoscitur3 sed est tanti laborare onmia bona
semel occupaturo. Unum est enim bonum, quod
honestum3 in illis nihil invenies veri, nihil certi,

7 quaecumque famae placent. Quare autem unum sit
bonum, quod honestum, dicam, quoniam parum me
exsecutum priore epistula iudicas magisque hanc rem
tibi laudatam quam probatam putas, et in artum,
quae dicta sunt, contraham.

8 Omnia suo bono constant. Vitem fertilitas com-
mendat et sapor vini, velocitas cervum. Quam fortia
dorso iumenta sint quaeris, quorum hic unus est usus,
sarcinam ferre. In cane sagacitas prima est, si
investigare debet feras, cursus, si consequi, audacia,
si mordere et invadere. Id in quoque optimum

9 esse debet, cui nascitur, quo censetur. In homine
optimum quid est? Rati03 hac antecedit animalia,
deos sequitur. Ratio ergo perfecta proprium bonum
est, cetera illi cum animalibus satisque communia

sunt. Valet; et leones. Formosus est; et pavones.

‘¹ Ep. lxxiv.
150

