THE EPISTLES OF SENECA

Hoc fuit morti contumeliam facere. Ita prorsus;
parum munde et parum decenter3 quid est stultius

21 quam fastidiose mori? O virum fortem, o dignum,
cui fati daretur electio! Quam fortiter ille gladio
usus esset, quam animose in profundam se altitudinem
maris aut abscisae rupis inmisisset! Undique desti—
tutus invenit, quemadmodum et mortem sibi deferret 1
et telum, ut scias ad moriendum nihil aliud in mora
esse quam velle. Existimetur de facto hominis
acerrimi, ut cuique visum erit, dum hoc constet,
praeferendam esse spurcissimam mortem servituti
mundissimae.

[0
[ὓ

Quoniam coepi sordidis exemplis uti, perseverabo.
Plus enim a se quisque exiget, si viderit hane rem
etiam a contemptissimis posse contemni. Catones
Scipionesque et alios, quos audire cum admiratione
consuevimus, supra imitationem positos putamus3
iam ego istam virtutem habere tam multa exempla
in ludo bestiario quam in ducibus belli civilis
23 ostendam. Cum adveheretur nuper inter custodias

quidam ad matutinum spectaculum missus, tamquam

somno premente nutaret, caput usque eo demisit,
donec radiis insereret, et tamdiu se in sedili suo
tenuit, donec cervicem circumactu rotae frangeret.

Eodem vehiculo, quo ad poenam ferebatur, effugit.
24 Nihil obstat erumpere et exire cupienti. In

¹ ‹ider-ret Hense; deberet MSS.

‘³ Custodia in the sense of “prisoner ” (abstract for
concrete) is a post-Augustan usage. See Ep. v. 7, and
Summers' note.

68

